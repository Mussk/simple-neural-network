Corocznie Fundusz wybiera grono stypendystów na podstawie dostarczonych przez wnioskodawców (uczeń, szkoła, rodzice) dowodów zainteresowań akademickich, takich jak prace własne, opracowania, lista przeczytanych książek akademickich, czy szczegółowy opis zainteresowań. Oceny szkolne nie są przy tym brane pod uwagę. Zawsze ważnym czynnikiem jest uczestnictwo i sukcesy w konkursach i olimpiadach przedmiotowych, ale nie jest on decydujący. Jeśli dany uczeń nie został zakwalifikowany jako stypendysta, może uzyskać niższy status, taki jak podopieczny lub kandydat na stypendystę.

Stypendyści Funduszu nie otrzymują żadnych pieniędzy w formie gotówki, którą można by swobodnie wydawać. Mogą za to uczestniczyć bezpłatnie w warsztatach i obozach naukowych, trwających tydzień lub dwa, przy czym dodatkowo zwracana jest całość kosztów transportu poniesionych przez stypendystę. Spośród instytutów przez wiele lat najaktywniej uczestniczących w organizacji tych zajęć znajdują się m.in. a także liczne wydziały humanistyczne i artystyczne czy Akademie Muzyczne. Fundusz organizuje także koncerty stypendystów muzycznych (m.in. na Zamku Królewskim, w Podchorążówce w Łazienkach Królewskich) i wystawy prac plastycznych.