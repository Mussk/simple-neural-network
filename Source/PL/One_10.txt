W 1959 roku na skrzyżowaniu ulic Dzierżyńskiego i Armii Czerwonej w Katowicach pojawiła się pierwsza w Polsce sygnalizacja świetlna sterowana elektrycznie na bazie przekaźników. Wkrótce stała się najlepszą reklamą ZWUS.

1 stycznia 1961 roku na podstawie rozporządzenia Ministra powstało przedsiębiorstwo pod nazwą „Zakłady Wytwórcze Urządzeń Sygnalizacyjnych” (ZWUS) w Katowicach-Wełnowcu. W jego skład weszły trzy istniejące oddziały: Gotartowicka Fabryka Sygnałów Kolejowych, Żorska Fabryka Sygnałów Kolejowych i Katowicki ZWUS. Na przełomie 1964 i 1965 roku przy ZWUS powołane zostało Centralne Biuro Konstrukcyjne Urządzeń Sygnalizacyjnych (CBKUS). Spełniało ono rolę jednostki nadrzędnej w zakresie prac konstrukcyjnych urządzeń sterowania ruchem kolejowym.

W 1972 roku na katowickim rynku ustawiono pierwszą kolumnę telefoniczną milicjanta, której wygląd zaprojektował Jerzy Duda-Gracz. Kolumna umożliwiała kontakt z funkcjonariuszem milicji w razie potrzeby. Jerzy Duda-Gracz jako pracownik ZWUS kierował także galerią malarstwa powstałą w katowickim zakładzie w 1973 roku.

W roku 1986 ZWUS został przejęty przez Polskie Koleje Państwowe, nie wpłynęło to jednak znacząco na firmę. 19 grudnia 1991 roku po wielomiesięcznych negocjacjach między PKP i ABB podpisano umowę o powołaniu spółki joint venture ABB ZWUS Signal Sp. z.o.o.

Priorytetowa dbałość o jakość wyrobów zakładu owocuje uzyskaniem certyfikatu zgodności z wymaganiami normy ISO 9001[2].

W maju 2001 roku kanadyjska firma Bombardier Transportation staje się właścicielem 40% udziałów ZWUS. W roku 2011 katowicka fabryka zostaje już w 100% przejęta przez kanadyjską firmę.

