Studiowała filologię rosyjską i socjologię na Uniwersytecie Jagiellońskim w Krakowie, w Instytucie Puszkina w Moskwie oraz na Uniwersytecie Warszawskim[1][2]. W 2009 obroniła pracę magisterską z rusycystyki na UW (Problematyka przekładu tekstów naukowych na przykładzie tłumaczenia własnego artykułu R. Gortat „Liberalizacja w Kirgizji”)[3][4]. W latach 2008–2009 była przewodnicząca Samorządu Studenckiego w Instytucie Socjologii UW[5]. Zawodowo zajmowała się marketingiem, mediami i strategią[1].

Od 2010 związana była z kolejnymi ugrupowaniami politycznymi Janusza Palikota[1] – była działaczką Ruchu Poparcia, w Ruchu Palikota[6] i Twoim Ruchu przewodziła warszawskim strukturom ugrupowań[7], w Twoim Ruchu była także członkiem zarządu krajowego partii[8].

W 2014 kandydowała bezskutecznie w wyborach do Rady Miasta Warszawy w okręgu 5 (Bielany, Żoliborz) z pierwszego miejsca na liście z KWW Andrzeja Rozenka[2]. Na początku marca 2015 wraz z kilkudziesięcioma innymi działaczami odeszła z TR[9].W czerwcu 2015 współtworzyła wraz z m.in. Andrzejem Rozenkiem, Grzegorzem Napieralskim i Sławomirem Kopycińskim nowe ugrupowanie Biało-Czerwoni i została jego przewodniczącą[10]. W wyborach parlamentarnych w październiku tego samego roku miała startować z pierwszego miejsca na liście Biało-Czerwonych w okręgu podwarszawskim[11], jednak partii nie udało się zebrać wystarczającej liczby podpisów do rejestracji ogólnopolskiego komitetu, w związku z czym nie wystawiła ona list[12]. Działała potem w powołanym w 2016 stowarzyszeniu Inicjatywa Polska, które opuściła we wrześniu 2018 ze względu na związanie się go z Koalicją Obywatelską[13]. Podtrzymała wówczas poparcie dla Jana Śpiewaka[14], z list którego komitetu Wygra Warszawa kandydowała bez powodzenia w wyborach samorządowych w tym samym roku do rady dzielnicy Mokotów[15].